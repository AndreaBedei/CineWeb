PERSONAS
-Alberto è un ragazzo di 17 anni che frequenta il Liceo Classico. Ha svariati hobby come il calcio e il pianoforte. Tra i suoi hobby non c'è il cinema, tuttavia frequenta sporadicamente le sale della sua città con i suoi amici per godersi qualche nuova uscita di suo interesse. Non avendo ancora la patente, egli è stanco di dover ogni volta chiedere un passaggio a qualcuno solo per arrivare fino al cinema della sua città per capire se è uscito un film di suo interesse, pertanto gradirebbe che un sito web gli notificasse direttamente le nuove uscite che il cinema programma di proiettare.
-Barbara è una studentessa universitaria del corso DAMS. E' appassionata di tutto ciò che riguarda l'arte, la musica, ma soprattutto è una grandissima appassionata di cinema. Un giorno sogna di diventare una sceneggiatrice, ossia di occuparsi della scrittura della trama e dei dialoghi dei film. Barbara sa che per raggiungere il suo sogno occorre impegnarsi tanto, infatti non si perde nemmeno un film tra quelli proiettati nel suo cinema di fiducia, non solo per svagare e divertirsi, ma per concentrarsi e studiare i film che guarda. Dopo aver guardato ogni film le piace approfondirlo facendo una moltitudine di ricerche sul web per vedere le sue caratteristiche e peculiarità, come durata, trama e genere. Per lei è scomodo però dover aprire svariati siti per trovare le informazioni che cerca (e spesso scoprire tra l'altro che non sono attendibili). Per agevolare il suo studio dei film le piacerebbe che fosse direttamente il portale del cinema a riportare le informazioni che cerca, così da poterle avere tutte insieme appena decide il prossimo film da guardare.
-Carlo è un impiegato di mezza età non molto avvezzo alla tecnologia. Si vanta di essere ancora uno dei pochi italiani rimasti a leggere il giornale su carta e si scandalizza per ogni articolo legato all'inflazione che legge. Carlo è infatti un impiegato bancario, pertanto ha solide basi di finanza ed economia. Provando un certo astio per tutto ciò che è tecnologico, non ci tiene ad usare un sito o un'app per prenotare il suo posto al cinema tuttavia, come il suo background culturale suggerisce, è amante del risparmio e delle ottimizzazioni di tempo e sforzi, pertanto apprezzerebbe se nel sito dei cinema riportassero chiaramente il prezzo del biglietto, in modo da poter fare agevolmente dei confronti e capire senza troppi sforzi in quale cinema gli conviene andare. Ci tiene a precisare che nel caso il biglietto, però, lo comprerebbe dal vivo, parlando con la cassiera e pagando rigorosamente in contanti.
-Daniela è una professoressa di storia delle scuole superiori, nonchè responsabile del cineforum scolastico. Sta organizzando l'annuale uscita scolastica al cinema, nella quale ogni classe del suo istituto va a vedere un film educativo ed istruttivo. Per quest'anno è stato scelto come film "The Imitation Game" tuttavia, per organizzare al meglio le uscite, Daniela vorrebbe sapere quali proiezioni hanno sufficienti posti liberi per ospitare una o più classi e quali no. Siccome la tecnologia lo permette, si chiede perchè debba continuare a organizzare dal vivo, perdendo il suo tempo, questa uscita, quando dalla comodità di casa potrebbe monitorare lo stato delle proiezioni in calendario, individuare quelle adatte ad ospitare le sue classi e prenotare. 
-Emiliano è un anziano pensionato. Non va al cinema siccome è parecchio scontroso e odia quando qualcuno gli dice di fare silenzio. Suo malgrado, per fare contenta la sua nipotina di 5 anni, è andato a vedere l'ultimo film con i minions. L'esperienza non è stata per nulla buona: mangiando un popcorn gli si è scheggiata la dentiera, la luminosità dello schermo era talmente eccessiva che non ha potuto godersi il film e come se non bastasse usciti dal cinema ha litigato con il proprietario perchè è stato ripetutamente richiamato al silenzio e a non disturbare durante la proiezione. Adesso Emiliano è talmente furibondo che vorrebbe imparare ad usare uno smartphone per lasciare una recensione molto negativa all'esperienza vissuta.
-Francesa è una giovane mamma di 2 gemelli di 4 anni. E' recentemente andata al cinema della sua città con i suoi due figli, ai quali il nuovo film della Pixar è veramente molto piaciuto. Francesca vorrebbe dunque poter lasciare una recensione per dire che il film è molto piaciuto ai suoi figli e che è adatto ad un pubblico giovane.
-Giulio è il proprietario del cinema Eliseo di Cesena. Un lavoro ripetitivo di cui si occupa e che vorrebbe evitare è fare pubblicità sui social non appena decide di calendarizzare una nuova proiezione. E' veramente stressante e dispendioso, dice, dover pagare un SMM per creare le locandine delle nuove proiezioni e pubblicarle su tutti i social. Anche in ottica di risparmio, gradirebbe che nel sito del suo cinema ci fosse un meccanismo che gli consenta di calendarizzare le prossime proiezioni e contemporaneamente avvisare gli utenti che un nuovo film sarà proiettato.
-Holly è la proprietaria della multisala "UCI Cinema" di Savignano sul Rubicone. Trattandosi di una multisala non è raro aggiungere/rimuovere sale o aggiungere/rimuovere i posti che compongono una sala. Il sito che attualmente usa per gestire le prenotazioni online dei biglietti è però statico, ossia non consente nessun cambiamento per le sale, cosa che invece sarebbe molto comoda a Holly, anche perchè sono sempre più frequenti le inconsistenze dovute alle prenotazioni online (accade spesso che qualcuno prenoti un posto non più esistente a causa di modifiche alla disposizione dei sedili nella sala).
-Ignazio è il proprietario del cinema Cineflash di Forlimpopoli. La sua attività, dopo la pandemia, è molto in difficoltà: non riesce ad attrarre nuovi cliente, è sull'orlo della chiusura e non riesce a capire come mai visto che la concorrenza, pur avendo i medesimi prezzi e servizi, non è nella sjua stessa situazione. Prima che sia troppo tardi, intende investigare le motivazioni dietro alle sue perdite pertanto, oltre a chiedere di persona pareri ai clienti a seguito delle visioni, vorrebbe anche aggiungere un'apposita sezione sul sito del cinema in cui i clienti possono scrivere delle recensioni/feedback sulle proiezioni a cui hanno assisitito e lui vorrebbe venire notificato immediatamente appena una nuova recensione viene pubblicata, siccome il tempo stringe ed ogni secondo è prezioso per evitare la chiusura. 

SCENARIOS
-Alberto vuole vedere quali film propone il cinema e venire notificato se viene aggiunto al calendario un film di suo interesse. Per fare ciò apre il sito. Subito gli compare la schermata di registrazione. Inserisce tutti i dati richiesti per creare un nuovo account, tra i quali anche quali sono le categorie di film di suo gradimento e su cui quindi desidera essere notificato. A questo punto accede alla homepage del sito e subito si trova davanti a tutti i film che il cinema proietterà nei prossimi giorni, in modo da poter vedere se c'è qualcosa di suo interesse. Tramite il menù in alto, Alberto decide poi di dare un'occhiata alla sezione dedicata alle sue notifiche, dove può controllare le ultime notifiche relative ai film che potrebbero piacergli e che sono stati calendarizzati. Se poi trova un film di suo interesse può, cliccandoci sopra, essere redirezionato alla pagine dedicata al film, dove è possibile vederne tutte le caratteristiche ed eventualmente prenotare un biglietto
-Barbara, essendo appassionata di cinema, non solo vorrà agevolmente prenotare dei biglietti, ma anche navigare i film presenti per studiarli, guardando trama, durata, voto, genere e tutte le informazioni che ritiene rilevanti. Dopo essersi registrata, anche lei può navigare nell'homepage del sito per vedere tutti i film in proiezione nei prossimi giorni. La ricerca è agevolata non solo da filtri, ma anche da una barra di ricerca situata in alto nella schermata, che permette di ricercare un film per nome. Cliccando poi su un film, Barbara apre la pagina dedicata, dove può trovare tutte le caratteristiche rilevanti. Volendo poi procedere con l'acquisto del biglietto, Barbara preme l'apposito pulsante, che la redirezione ad un'altra schermata del sito nella quale può scegliere un giorno e un orario in cui la proeizione si farà, potendo vedere anche lo stato della sala fino a quale momento (posti liberi e posti occupati). Cliccando su un posto Barbara lo sceglie, in modo da prenotarlo, e procede al pagamento. 
-A Carlo interessa solo vedere i prezzi dei biglietti per effettuare confronti con altri cinema ma, essendo Carlo piuttosto contrario alla tecnologia, egli preferisce non registarrsi al sito per non diffondere i suoi dati, pertanto entra come ospite, senza un account, e si ritrova direttamente nella homepage del sito, da qui chiaramente non ha la possibilità di fare tutte le operazioni che farebbe un utente registrato (come lasciare recensioni o comprare biglietti), tuttavia può comunque aprire la scheda di un film di interesse per vederne il prezzo
-Daniela ha la necessità di prenotare un numero elevato di biglietti, pertanto si registra al sito, nella homepage seleziona il film "The imitation game" cercandolo grazie all'apposita barra di ricerca posta in alto, apre la scheda dedicata e si dirige nella sezione di acquisto. Qui Daniela naviga un po' le varie giornate per vedere in quale ci sono più posti disponibili. Individuata la giornata adatta seleziona 20 posti, uno per ogni suo studente, e compra i biglietti per la giornata del cineforum scolastico. 
-Emiliano ha l'impellente necessità di lasciare una cattiva recensione ed è talmente arrabbiato che intende addirittura iscriversi al sito pur di poterlo fare. Pertanto si connette al sito, si registra inserendo i suoi dati ed entra nella homepage. Subito nota che può accedere nella sua area personale, dove sono riportati i film che ha visto. Dall'elenco seleziona il film legato alla sua pessima esperienza e già dall'elenco compare il suo agognato obiettivo, il bottone "Scrivi recensione". Premendolo, Emiliano viene riportato nella pagina dedicata al film, ove può compilare la sua recensione. Carlo lascia un voto discreto al film, ma pessimo all'esperienza e nell'are di testo dedicata scrive i suoi pareri e i motivi che lo hanno spinto a dare quel giudizio. Terminata la sua recensione preme il bottone per pubblicare la recensione.
-Francesca ha, come nel caso precedente, la necessità di scrivere una recensione, tuttavia positiva. Esegue gli stessi passi di Emiliano, tuttavia non nota che è possibile scrivere la recensione dalla sua area personale, pertanto raggiunge la scheda dedicata del film tramite la barra di ricerca posta in alto. La restante interazione è del tutto analoga al caso sopra.
-Giulio, essendo il proprietario del cinema, deve semplicemente aggiungere un nuovo film al calendario delle proiezioni cosicchè i clienti sappiano che è in programma e chi ne ha fatto richiesta venga notificato. Giulio non ha la necessità di registrarsi per entrare sul sito, essendo admin del cinema ha un ingresso dedicato in cui deve specificare solo le sue credenziali. Nella sua homepage Giulio trova subito l'elenco dei film che sono in programma, da cui può aggiungere un nuovo film e specificarne tutte le caratteristiche: caratteristiche del film, prezzo, orari, sale. Confermando la nuova programmazione, Giulio viene avvisato che l'operazione è andata a buon fine e che le notifiche sono state spedite ai clienti che potrebbero essere interessati al film appena inserito dall'admin.
-Holly, anch'essa proprietaria di cinema, ha la necessità di cambiare la disposizione dei posti di una sua sala. Ipotizzando che sia già iscritta, nella homepage si direziona nella sezione dedicata alle sue sale, dove ha un riepilogo delle sale che compongono il suo cinema (per ognuna un identificativo, il numero di posti, numero di righe e di colonne). E' possibile modificare i parametri di una sala dall'apposito bottone situato di fianco all'identificativo. Premendolo Holly specifica ad esempio che la sua sala ha una filma in più composta da 10 nuovi posti. Chiaramente Holly non può cambiare la disposizione di una sala per la quale ci sono già delle prenotazioni attive. Comunque, salvando la modifica, i clienti vedranno la nuova sala con la disposizione aggiornata quando vorranno prenotare i biglietti.
-Ignazio vuole semplicemente essere notificato non appena qualcuno lascia una recensione. L'interazione è del tutto analoga ai due casi precedenti, tuttavia Ignazio appena entra nella sua homepage viene avvertito che qualcuno ha lasciato una recensione. Allora Ignazio apre la sezione dedicata alla recensioni e  consulta le ultime recensioni non lette, che poi verranno eliminate dalla sezione notifiche, in modo da non venire ripresentate alla successiva apertura. Ignazio può comunque rileggere una recensione nella sezione delle notifuche già lette o aprendo la scheda dedicata ad un film.